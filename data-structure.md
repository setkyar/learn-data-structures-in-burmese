# Data structure

ကျွန်တော်ဒီနေ့ပြောမယ့်အကြောင်းအရာတွေတော်တော်များများက [itsy-bisty-data-structures](https://github.com/jamiebuilds/itsy-bitsy-data-structures) ကနေကိုးကားဘာသာပြန်ပြီးတော့ရေးသားထားတာဖြစ်ပါတယ်။ English လို Study လုပ်ရတာအဆင်ပြေတဲ့သူအတွေအတွက် နဂိုမူရင်း repo ကိုသွားပြီး study လုပ်ဖို့တိုက်တွန်းလိုပါတယ်။

ကိုယ်တိုင် CS ကျောင်းဆင်းမဟုတ်တာကြောင့် Data Structure/Algorithm ဘက်မှာအားနည်းတယ်လို့ခံစားရတယ်။ နောက်တကယ်အလုပ်လုပ်တဲ့အခါမှာလည်း ဒါတွေသိတာမသိတာဘယ်လောက်အရေးပါလဲဆိုတာ သိလာတွေကြောင့်ရယ် သေချာလိုက်လုပ်ဖြစ်ရင်း ဒီ repo က အတိုဆုံးနှင့် နားလည်အလွယ်ဆုံးဖြစ်တာကြောင့် မြန်မာလိုလေးပါရှိရင်ကောင်းမယ်ဆိုပြီး စဥ်းစားမိလို့ဘာသာပြန်တာလိုလို ကိုးကားတာလိုလိုလုပ်ပြီးရေးဖို့စဉ်းစားဖြစ်ပြီး ရေးဖြစ်သွားတာပါ။

ကျွန်တော်တို့ Data Structure တွေကောင်းကောင်းမသိဘူးဆိုရင်...  algorithm problem တွေ solve လုပ်တဲ့နေရာမှာအတော်သိသာတယ်။ ဥပမာ ကိုယ်သိတဲ့ data structure နှင့် solve လုပ်ဖို့အရမ်းခက်ခဲနေတာမျိုးပေါ့။

Data Structure တွေများများသိထားတော့ ပြဿနာတစ်ခုကိုဖြေရှင်းပြီဆိုလျှင် ကိုယ်သိတဲ့ data structure တွေကိုလိုအပ်တဲ့နေရာမှာလိုအပ်သလိုသုံးတော့ ကိုယ့်ကုဒ်ကမရှုပ်ထွေးနေတော့ဘူးပေါ့။ လွယ်လွယ်ကူကူဖြစ်နေတယ်ပေါ့။ 

အခုကျွန်တော်တို့ data structure တွေကိုလေ့လာဖို့ အသုံးများတဲ့ data structure တွေကို JavaScript သုံးပြီးကိုယ်တိုင် implement လုပ်ကြမယ်။ တစ်ခြား language နှင့်လုပ်မယ်ဆိုလည်း idea ကအတူတူပဲဖြစ်လို့ကိုယ်ကြိုက်တဲ့ Language နှင့် implement လုပ်နိုင်ပါတယ်။ ကျွန်တော်ကတော့ မူရင်း repo က JavaScript အတိုင်းပဲ ဘာသာပြန်ပါ့မယ် 😄။

## Data structure ဆိုတာဘာလဲ

Wikipeda မှာတော့ [Data Structure](https://en.wikipedia.org/wiki/Data_structure) ဆိုတာ Data တွေကို Store (သိမ်းဆည်းဖို့) နှင့် efficiently access/modification လုပ်နိုင်တဲ့ Data Organization တစ်ခုဖြစ်တယ်လို့မှတ်သားရပါတယ် (ဘာသာပြန်တာမှားကောင်းမှားနိုင်လို့ ကိုယ်တိုင် Wikipedia မှာရှာဖွေဖတ်ရှုစေချင်ပါတယ်)။

ကျွန်တော်တို့ Data တွေကို နည်းမျိုးစုံနှင့်ဖော်ပြနိုင်တယ်။ ဒါပေမယ့် ဒီ data ကဘာလဲ အဲ့ဒါကိုဘယ်နေရာအတွက်သုံးမှာလဲပေါ်မူတည်ပြီးတော့ ဘယ်လို data structure ကိုအသုံးပြုမလဲဆိုတာကိုဆုံးဖြတ်ရပါမယ်။ Data Structure တွေမှာလည်း သူ့အားသာတဲ့အပိုင်း၊ အားနည်းတဲ့အပိုင်းရှိတာမို့လို့ ကိုယ်အသုံးပြုလိုတဲ့အပေါ်မူတည်ပြီးအသင့်တော်ဆုံး data structure ကိုယူသုံးရပါမယ်။

အဲဒီအားသာချက်၊ အားနည်းချက်တွေကိုနားလည်ဖို့ရာအတွက် algorithms အကြောင်းနည်းနည်းပြောလိုက်ရအောင်။

### Algorithms

ပထမဆုံး Algorithm ဆိုတာဘာလဲက စမယ်။ Algorithm ဆိုတာ ဒါပြီးရင် ဒါလုပ် ဒါပြီးရင် ဒါလုပ်ဆိုတဲ့ sets of operations တွေကိုထွင်ပြီးခေါ်တာပါတဲ့ :D။

Data structure နှင့် Algorithm တွေ ဘယ်လိုဆက်စပ်နေလဲဆိုလျှင် Data structure တွေကို algorithm တွေနှင့်တည်ဆောက်ထားတာဖြစ်ပြီးတော့ algorithm တွေကို data structure တွေနှင့် တည်ဆောက်ထားတာဖြစ်ပါတယ်။ (အပြန်အလှန်ပဲပေါ့ 😀)

ဘယ်လို Task တစ်ခုပေးလိုက်ပေးလိုက် အဲဒါကိုဖြေရှင်းဖို့ မြောက်များစွာသောနည်းတွေရှိပါတယ်။ လူတွေက ယေဘုယျအားဖြင့် (ပုံမှန်အသုံးလိုတဲ့) task တစ်ခုပေးလိုက်တယ်ဆိုလျှင် တစ်ယောက်တစ်မျိုးစီ အဲ့ task ကိုဖြေရှင်းဖို့နည်းတွေထွက်လာပါတယ်။

ဥပမာ၊ unsorted item တွေကို sort လုပ်ဖို့ရာအတွက် algorithms တွေက နည်းတာမဟုတ်ဘူး... အောက်က sorting algorithm တချို့ကို ကြည့်လိုက်ရအောင်... 

    Insertion Sort, Selection Sort, Merge Sort, Bubble Sort, Heap Sort,
    Quick Sort, Shell Sort, Timsort, Bucket Sort, Radix Sort, ...

ဒီ sorting နည်းတွေထဲမှာဆိုလျှင် တချို့ algorithm တွေက တချို့ algorithm တွေထက် ပိုမြန်တယ်။ တချို့ algorithm က memory အသုံးပြုမှုနည်းတယ်။ တချို့ algorithm က လွယ်လွယ်ကူကူ implement လုပ်နိုင်တယ်။ တချို့က dataset နှင့် ပတ်သက်တဲ့ assumption ေပါ် အခြေခံထားတယ်။

ဒီ algorithm တွေမှာ တစ်ခုက တစ်ခုထက် တချို့အရာတွေမှာ ပိုကောင်းတယ်။ ဒါကြောင့် ဒီ algorithm တွေကို ကိုယ့်လိုအပ်ချက်ပေါ်မူတည်ပြီး ဘယ်ဟာကို သုံးရမလဲဆိုပြီး ဆုံးဖြတ်ဖို့ရာအတွက် အဲဒါတွေကို တိုင်းတာဖို့ နည်းတစ်ခုလိုတယ်။ Algorithm တွေရဲ့ ပျမ်းမျှနှင့် အဆိုးဆုံးအခြေအနေ စွမ်းဆောင်ရည်တွေကို တိုင်းတာဖို့ရာအတွက် "Big-O" လို့ခေါ်တဲ့ တိုင်းတာမှုကို သုံးတယ်။

အခု အောက်မှာ Big O Notation အကြောင်း နည်းနည်းထပ်ရှင်းပြမယ်...

#### Big-O Notation

![## Big-O Complexity Chart by [http://bigocheatsheet.com/](http://bigocheatsheet.com/)](img/Big-O.png)

Algorithm တစ်ခုနှင့်တစ်ခု ဘယ် algorithm ကပိုမြန်တယ်/ပိုနှေးတယ်ဆိုတာတွေကို ယေဘူယျအားဖြင့်တိုင်းတာဘဲ ဖြစ်ဖြစ် အချင်းချင်းဘယ်ဟာကတော့ပိုနှေးတယ်ပိုမြန်တယ်ဆိုတာပြီး Disucss လုပ်တဲ့နေရာမှာဘဲဖြစ်ဖြစ် Big-O Notatio ကို ကျွန်တော်တို့အသုံးပြုကြတယ်။

Big-O ဆိုတာ သင်္ချာသင်္ကေတတစ်ခုပါဘဲ။ ဒါကို computer science မှာ algorithm တစ်ခုမှာ input (ပေးလိုက်တဲ့ number) (N) အရေအတွက်ပေါ်မူတည်ပြီး algorithms တွေရဲ့ အမျိုးအစားကို ခွဲခြားတဲ့နေရာမှာသုံးကြတယ်။

Big-O ကို ကျွန်တော်တို့ အဓိကသုံးတဲ့ တိုင်းတာမှုနှစ်ခုရှိတယ်... အဲ့ဒါကဘာတွေလဲဆိုလျှင်  **Time complexity** နှင့် **Space complexity** ဖြစ်တယ်။ အောက်မှာအဲ့နှစ်ခုရဲ့ ဆိုလိုရင်းကို တစ်ချက်နည်းနည်းထပ်ပြောပြထားတယ်။

**Time complexity** ဆိုတာ algorithm မှာ ပေးလိုက်တဲ့ items ပေါ်မူတည်ပြီး operate လုပ်တဲ့အရေအတွက်ကိုတွက်တာကိုပြောတာဖြစ်တယ်။ 

**Space complexity** ဆိုတာ ပေးလိုက်တဲ့ items ပေါ်မူတည်ပြီး memory ဘယ်လောက်အသုံးပြုလဲဆိုပြီး တွက်တာကိုပြောတာဖြစ်တယ်။

ဘာလို့ **Time complexity** နှင့် **Space complexity** ကိုခွဲထားတာလဲဆိုလျှင် algorithm တွေက operate လုပ်တာနည်းပေမယ့် memory space အများကြီးယူနိုင်တယ် တစ်ခုနှင့်တစ်ခုမတူဘူး ဒါကြောင့်ကိုယ်လိုအပ်တဲ့နေရာမှာ ဒီနှစ်ခုထဲကတစ်ခုပိုကောင်းလျှင်ရတယ်ဆိုတာမျိုးတွေရှိလာလျှင် ရွေးချယ်နိုင်အောင်ကြောင့်ဖြစ်တယ်။

အောက်ဖော်ပြပါ table မှာ အသုံးများတဲ့ (common ဖြစ်တဲ့) Big-O တွေကို ကြည့်ကြည့်နိုင်ပါတယ်။

| အခေါ်အဝေါ် |သင်္ကေတ  |အဆိုး/အကောင်း/အကြိုး/အကြောင်း|
|--|--|--|
| Constant |O(1) |AWESOME!!|
|Logarithmic|O(log N)|GREAT!|
|Linear|O(N)|OKAY|
|Linearithmic|O(N log N)|UGH...|
|Polynomial|O(N ^ 2)|SHITTY|
|Exponential|O(2 ^ N)|HORRIBLE|
|Factorial|O(N!)|WTF